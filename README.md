# Mobile Programming Course

Курс складається з 16 лікцій (які у деяких групах згруповані у 8 лекцій), 6 лабораторних і одного проекту.
Пія кінець курсу студенти пишуть контрольну роботу і отримують залік.

Кінцева оцінка складається з балів за лабораторні, власний проект і контрольну роботу.

Лабораторні - 6 лабораторних по 5 балів (максимум 30 балів)
Власний проект - 30 балів
Контрольна робота - 40 балів.

Лабораторні мають дедлайни для отримання максимальної кількості балів:
1 - до 15 березня включно
2 - до 29 березня включно
3 - до 12 квітня включно
4 - до 26 квітня включно
5 - до 10 травня включно
6 - до 24 травня включно
Проект - до 31 травня включно
За затримання термінів здавання лабораторних знімається 1 бал за кожен тиждень затримки.
УВАГА! Залікова відомість має закриватися до початку семестрового контролю.
Тобто до 7.06.2019 усі оцінки мають бути виставлені у відомість!!!

Теми для індивідуальних проектів студенти можуть придумати самостійно, або обрати зі списку.

Вимоги до проектів:
1. Це має бути native додаток. Додаток на JavaScript не приймається
1. Рекомендовані середовища розробки - AndroidStudio, XCode або Xamarin
1. Код додатку має бути розміщено на GitHub, код має компілюватися
1. Кожен студент працює з кодом на GitHub з власного аккаунта, під зрозумілим іменем
1. Проект виконується студентом самостійно. Суперечки щодо авторства CopyCat-ів вирішуються за датою розміщення на GitHub
1. Додаток має вирішувати поставлене завдання, містити мережеву взаємодію. UX додатку має бути обгрунтований

Кожен проект складається з наступних етапів:
1. Розроблення і обгрунтування UX.
1. Розроблення і обгрунтування UI.
1. Розроблення моделі даних і її серіалізація.
1. Розроблення засобів мережевої взаємодії.
1. Опис до додатку і презентація роботи.

Рекомендовані теми:
1. Розпізнавання тексту з камери мобільного телефону і його озвучення (На основі Google Vision API або іншої технології)
1. Розпізнавання об'єктів з камери мобільного телефону і озвучення їх назви (на основі YOLO framework http://pjreddie.com/darknet/yolo/)
1. Навігація користувача  мобільного телефону з голосовими підказками у приміщенні ( для точної локалізації можна використати камеру, наклейки, акселерометр, гіроскоп)
1. Словник української жестової мови
1. Перекладач з тексту в українську жестову мову (в жести або дактильну абетку)
1. Введення тексту на мобільному телефоні з використанням дактильної абетки і фронтальної камери 
1. Розпізнавання і озвучення номеру маршрутки з допомогою камери мобільного телефону. Можна додатково використати геолокацію і сайт міської ради з часом очікування кожної маршрутки
1. Переклад надписів з допомогою камери мобільного телефону
1. Програма для сканування і озвучення сторінки книги з допомогою  камери мобільного телефону (врахувати специфіку – малий текст, можливе розмазане зображення)
1. Тлумачний словник для мобільного телефону з можливістю введення з камери
1. Тлумачний словник для мобільного телефону з можливістю введення слова голосом і зачитування отриманого результату
1. Пошук аудиторії в НУ “Львівська політехніка” (з камери і геолокаційних даних визначити номер найближчої аудиторії, надати  словесні підказки, яким чином знайти введений номер аудиторії
1. Конструктор інтерфейсу програми на мобільному телефоні
1. Програма для розподілення витрат на спільний проект (приклад – поїздка. Хтось купує продукти, хтось квитки) Передбачити можливість додавання витрат разом з фотографією чеку, розрахунок хто кому скільки винен.
1. Діалогова система для спілкування з нечуючими українською мовою (голос->текст, запис діалогу)
1. Мобільна гра – конструктор LEGO
1. Мобільна музична гра
1. Програма для малювання на мобільному телефоні з можливістю одночасної роботи декількох користувачів по мережі
1. Персональна база даних для мобільного телефону. Має надавати користувачу засоби пошуку, можливість визначати свій набір атрибутів, метод їх редагування, метод пошуку.
1. Платформа для створення мобільного магазину
1. Електронний мобільний квиток для транспорту
1. Оплата за паркування з допомогою мобільного телефону
1. Прогноз погоди з голосовим інтерфейсом
1. Музичний синтезатор
1. Мережевий варіант гри “Крапки”
1. Мобільна мережева пізнавальна гра (хто швидше правильно відповість)
1. Додаток накладання відеоефектів у реальному часі
1. Додаток для редагування фотографій
1. Програма для того, щоб залишати відгуки і рейтинги  про заклади Львова
1. Екскурсія пішки по Львову з використанням мобільного телефону
1. Мобільна програма для організації здорового способу життя
